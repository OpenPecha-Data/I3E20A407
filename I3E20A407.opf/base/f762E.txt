༑༑་བཅོམ་ལྡན་འདས་ཀྱིས་ཆོས་གང་ཞིག་༑་སླུ་བ་དེ་ནི་བརྫུན་ཞེས་གསུངས་༑་༑འདུ་བྱེད་ཐམས་ཅད་སླུ་བའི་ཆོས་༑་༑་དེས་ན་དེདག་བརྫུན་པ་ཡིན་༑་༑

གལ་ཏེ་སླུ་ཆོས་གང་ཡིན་པ་༑་༑་དེ་བརྫུན་དེ་ལ་ཅི་ཞིག་སླུ་༑་༑བཅོམ་ལྡན་འདས་ཀྱིས་དེ ༼༤༽གསུངས་པ་༑་༑་སྟོང་ཉིད་ཡོངས་སཨུ་བསྟན་པ་ཡིན་༑་༑

དངོས་རྣམས་ངོ་བོ་ཉིད་མེད་དེ་༑་༑་གཞན་དུ་འགྱུར་བ་སྣང་ཕྱིར་རོ་༑་༑དངོས་པོ་ངོ་བོ་ཉིད་མེད་མེད་༑་༑་གང་ཕྱིར་དངོས་རྣམས་སྟོང་པ་ཉིད་༑་༑

གལ་ཏེ་ངོ་བོ་ཉིད་མེད་ན་༑་༑་གཞན་དུ་འགྱུར་བ་གང་གི་ཡིན་༑་༑གལ་ཏེ་ངོ་བོ་ཉིད་ཡོད་ན་༑་༑ ༼༥༽གཞན་དུ་འགྱུར་བར་ཇི་ལྟར་རུང་༑་༑

དེ་ཉིད་ལ་ནི་གཞན་འགྱུར་མེད་༑་༑་གཞན་ཉིད་ལ་ཡང་ཡོད་མ་ཡིན་༑་༑གང་ཕྱིར་གཞོན་ནུ་མི་རྒ་སྟེ་༑་༑་གང་ཕྱིར་རྒས་པའཨང་མི་རྒའོ་༑་༑

གལ་ཏེ་དེ་ཉིད་གཞན་འགྱུར་ན་༑་༑་འོ་མ་ཉིད་ནི་ཞོར་འགྱུར་རོ་༑་༑འོ་མ་ལས་གཞན་གང་ཞིག་ནི་༑་༑་ཞོ་ཡི་དངོས ༼༦༽པོ་ཡིན་པར་འགྱུར་༑་༑

གལ་ཏེ་སྟོང་མིན་ཅུང་ཟད་ཡོད་༑་༑་སྟོང་པ་ཅུང་ཟད་ཡོད་པར་འགྱུར་༑་༑མི་སྟོང་ཅུང་ཟད་ཡོད་མིན་ན་༑་༑་སྟོང་པ་ཡོད་པར་གལ་འགྱུར་༑་༑

རྒྱལ་བ་རྣམས་ཀྱིས་སྟོང་པ་ཉིད་༑་༑་ལྟ་ཀུན་ངེས་པར་འབྱུང་བར་གསུངས་༑་༑གང་དག་སྟོང་པ་ཉིད་ལྟ་བ་༑་༑་དེ ༼༧༽དག་བསྒྲུབ་ཏུ་མེད་པར་གསུངས་༑་༑

འདུ་བྱེད་བརྟག་པ་ཞེས་བྱ་བ་སྟེ་རབ་ཏུ་བྱེད་པ་བཅུ་སུམ་པའོ་༑༑

